+++
title = 'Postcards and Contraband'
date = 2023-09-07
description = "An examining a work archive of the Bylgarian Customs Agency, Directorate for Combating Drug Trafficking from 1975-1985."
featuredImage = "/images/cards/hero.webp"
type = "artwork"
medium = ["conspiracy map of declassified documents", "archival footage", "book", "video installation"]
placedate = "ReBonkers, Varna - 07-21.09.2023"
curator = "Hristo Kaloyanov"
collaborators = "Aaron Roth"
categories = ["collab"]
galleryImages = ["/images/cards/cards-and-contraband-1.webp","/images/cards/cards-and-contraband-2.webp","/images/cards/cards-and-contraband-3.webp","/images/cards/cards-and-contraband-4.webp","/images/cards/cards-and-contraband-5.webp", "/images/cards/cards-and-contraband-6.webp", "/images/cards/cards-and-contraband-7.webp", "/images/cards/cards-and-contraband-8.webp", "/images/cards/cards-and-contraband-9.webp", "/images/cards/cards-and-contraband-10.webp"]
imgNames = ["Untitled (2023)", ""]
imgDescrps = ["Dual-channel CRT installation, featuring found documents and photography (voice over Emilia Toncheva), 23 minutes, on the photo: exhibition view with an ex-head of Varna’s Sea Port Customs", ]
+++

„Картички и контрабанда“ започва от изследването на служебен архив от Агенция „Митници“, Дирекция „Борба с наркотрафика“ от периода 1975-1985. Намерените служебни бележки, фотографии, негативи, справки и докладни записки маркират част от рутината на митническото дело, като проверка и регулация на транзита, но също и дипломатическия образ, който митниците трябва да поддържат пред международната общност. Водещо тук е съмнението, че намерените архиви дават само частичен поглед към организирания „скрит транзит“ - термин, зад който комунистическото управление на Народна република България прикрива контрабандната търговия, осъществявана от Държавна сигурност чрез търговски предприятия и организации.
 
Тези следи са фрагменти от широко разгърната система на митнически регламенти, търговски маршрути, икономически интереси, международни споразумения и геополитически особености. Съпътстващите служебни документи, сред които преписки от дипломатически срещи, атестации, вътрешнодържавни справки и международни адреси, подчертават скрития характер на архива. Тези документи са предназначени за вътрешна циркулация в държавните служби, чиято основна дейност е разкриването на контрабандния трафик и поддържането на държавно регулирания „скрит транзит“. Тази двойна дипломация на укриване се отпечатва и в техниката на документиране на контрабандната дейност. Те едновременно изобличават скрития товар, но в други случаи подпомагат неговото преминаване. Така намерените служебни документи и фотографии, открити в периферията на държавния архив и пропуснати от институциите на паметта, съществуват като негативен образ на историята.
 
Археографията е техниката, през която негативният образ на историята следва да бъде разкрит в настоящето. Скритият труд на археографията е в маркирането и проследяването на неизяснените или оставени встрани следи на паметта, които поддържат своето значещо отношение с настоящето. Вместо да препотвърди статичността на държавната памет, археографията търси неявното съвместителство на кризата на настоящето и разпада на съвременните институции на паметта.
 
Контрабандата, която следва да остане скрита по предназначение, както и организацията зад нея, и до днес остават само частично уловени. Може ли тогава, както картичката е добре познат и изследван артефакт на ефимерната интимно лична памет, тези свидетелства да разкрият стаеното в държавната памет? Оттук „Картички и контрабанда“ проследява различни белези както на границата, нейната митница и преминаващите блага, така и на паметта, която архивният образ транзитира, като активно действие в настоящето.
 

Аарон Рот (1998) работи с намерени изображения и средствата на живописта, инсталацията, скулптурата и фотографията. Инсталациите му преминават между ready-made и асамблаж, докато картините му имат миметично и иронично отношение към рекламния образ. Творбите черпят вдъхновение от чалгата, теорията на конспирацията и рекламите на луксозни стоки, изследвайки въпросите за желанието, митовете за национализма и капитала.
<!-- add other header and the talk and after that the showing at sofia, say who the talk was with -->

&nbsp;

Copies of the accompanying book, designed by [Zahary Dimitrov](zahari.xyz) can be purchased at: [The Kopy Shop](https://www.thekopy.shop/product/%D0%BA%D0%B0%D1%80%D1%82%D0%B8%D1%87%D0%BA%D0%B8-%D0%B8-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0)

&nbsp;

### Coverage
[Bulgarian Telegraph Agency](https://www.bta.bg/bg/news/lik/519175-kontrabandata-prez-sotsializma-izsledva-ekspozitsiya-podredena-vav-varnenskiya-), [Bulgarian National Radio](https://bnr.bg/varna/post/101874963/izlobn-razkriva-tainite-na-kontrabandata-ot-vremeto-na-socializma), [Culture News](https://kulturni-novini.info/sections/2/news/37584-kartichki-i-kontrabanda-izlozhba-na-aaron-rot-i-nikola-stoyanov), [Parallel43](https://parallel43.bg/patyat-na-skritiya-tranzit-v-izlozhbata-kartichki-i-kontrabanda), [News Paper Utro](https://utroruse.com/article/970557/)

&nbsp;

Voice work by Emilia Toncheva, event photography Boris Vasilev. The project was supported by Varna’s Municipal Culture Fund and ReBonkers, Varna.