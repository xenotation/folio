+++
title = 'И-ИКСА'
date = 2021-10-18
draft = false

galleryImages = ["", "", "", ""]
featuredImage = "/images/1.png"

customTitle = "И-ИКСА (2021)"
medium = ["acrylic painting", "combines"]
placedate = "“Етюд” gallery, Sofia (2021"
curator = "Христо Калоянов"

categories = ["solo"]
+++


Настоящaта изложба е номадска по природа, водена от черното море, което е без пристан и без бряг, далеч от ясния крясък на морска птица. Злокобна прокоба, довята там, където не принадлежи – в планинското подножие. Тази предварителна бележка очертава възможната география на живописната екзистенция, отвъд конкретното пространство.
И-ИКСА е експресионистичен завой към чистата абстракция. Ход, който съхранява техничността на автора, същевременно скривайки неговия жест в завършените картини. Те биха могли да носят имена като КУЧИ БОЙ, НАРКОМАНСКА ХВАТКА, ОБСЕСИЯ, което би ги затворило в нарочно тълкуване. Изборът да останат без заглавие е финалният елемент на отдадената почит към същността на абстракцията.

Вместо традиционното рисуване върху статив, боята е нанасяна в хоризонтално положение на плоскостта. Съществено в изграждането на картините е използването на различни инструменти, импровизирани средства и техниката на маскирането. В тази насока е важно да се отбележи моментът на тяхното рециклиране, придаващ материалност у творбите.
Като следи от дух бродещ, те предусещат погледа на другия, техния зрител – като свидетел на опустошение.
Христо Калоянов